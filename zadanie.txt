
Да се реализира приложение симулиращо спортно състезание във вид на кръгов турнир от индивидуални състезатели. Всеки състезател има
уникален идентификатор от тип символен низ. Броят на състезателите и кръговете на състезанието се въвеждат от потребителя преди симулацията.
 Идентификаторите на състезателите могат да се въвеждат ръчно или да се генерират автоматично от системата преди началото на състезанието.

Първоначално състезателите се сортират в таблица по техните идентификатори. След това таблицата се разделя наполовина и двете половини
 се поставят успоредно една до друга, така че срещу всеки състезател от първата половина на таблицата има друг състезател от втората
 половина на таблицата.

Така получените двойки от състезатели се състезават в първия кръг на състезанието. Резултатът от всеки двубой се определя на случаен принцип
и може да бъде 1:0 (първият играч печели); 0,5:0,5 (вамата играчи завършват наравно) или 0:1 (вторият играч печели). Ако броят
 на състезателите е нечетен брой, последният в таблицата получава служебна победа (1 точка). След края на всеки кръг, състезателите
 се сортират по натрупания брой точки и за всяка група от състезатели с равен брой точки се извършват същите действия, като тези от първи кръг.
 Подреждането на състезателите в групата с еднакъв брой точки, също както цялата група от състезатели в първия кръг, е по техните
 идентификатори. Ако в някоя група броят на състезатели е нечетен брой, последният в групата се премества към следващата по-долна група,
 т.е. следващата най-близка група с по-малък брой точки на състезателите. Двама състезатели не могат да се срещат като противници в
 състезанието повече от веднъж.

След приключване на последния кръг се прави класиране по броя на точките. За определяне на подреждането на състезателите с еднакъв брой точки
се пресмята сумата от точките, които са постигнали противниците на състезателя по време на целия турнир.
